# Genel Bilgiler
## Amacınız: 
Bu projede, dersimiz boyunca öğrendiğiniz yöntem ve teknikleri kullanarak kendi yazılımınızı tasarlayacak ve geliştireceksiniz. Proje, insan kaynaklarından muhasebeye, iş takibinden oyun geliştirmeye kadar geniş bir yelpazede olabilir.
## Gruplar: 
Projeyi bireysel veya en fazla 3 kişiden oluşacak şekilde gruplar halinde yapabilirsiniz. Grup çalışması yapacaklara ek bazı görevler olacaktır. İki gruptan karma şekilde gruplar oluşturulabilir.
## Yazılım gereksinimleri: 
Programınız komut satırı üzerinden çalışmalıdır. İsteğe bağlı olarak, Tkinter, PyQt veya Flask gibi kütüphaneler kullanarak görsel bir arayüz ekleyebilirsiniz.
## Araştırma: 
Dersimizde görmemiş olduğunuz yeni yöntemleri araştırıp projenize entegre edebilirsiniz. Bu tip çalışmlara ek puan verilecektir.
## Sunum: 
Dersin son haftasında projenizin sunumunu yapılacaktır.
## Destek kullanımı: 
Kodlama yaparken yapay zeka araçları kullanabilirsiniz fakat projede kopyala yapıştır kısım bulunmamalı. Yazdığınız bir kodun ne işe yaradığı ve nasıl çalıştığı gibi şeyleri bilmiyorsanız bu ciddi bir puan kaybına sebep olacak, hatta projenin kabul edilmemesine sebep olabilecektir. Bunun kontrolü sunumlar esnasında yapılacaktır . Grup çalışması yapanların kendi yazmadığı kısımları da açıklayabiliyor olması gerekmektedir.
# Kodlama standartları
## Kod kalitesi: 
- Kodlama yapılırken temiz kod yazmaya özen gösterilmeli. (Puanlamada önemli bir yere sahip olacaktır)
- Yorum satırları aktif şekilde kullanılmalı. Sadece çalışan bir kod vermeniz yeterli olmayacak kodları okuyan birinin sistemin çalışma şeklini anlamasına yardımcı olacak bilgilendirmeler yapmanız gerekecektir.
- Her fonksiyon ve modül başlangıcında, o kısmın ne işe yaradığını açıklayan yorum satırları eklenmeli.
- Karmaşık algoritmalar veya işlevler için adım adım yorumlar eklenmeniz önerilir.
- Değişken isimlendirmelerine dikkat edilmeli.
- Fonksiyonlar: Tekrar eden kod bloklarını önlemek için fonksiyonlar tanımlayın.
- Veri Yönetimi: Veri tabanı kullanarak veriler ve işlem kayıtları tutulmalıdır.
- Modüler yapı: Proje çok uzun dosyalar içermemeli. Bunun için modüller oluşturulmalı ve buradaki işleyiş bir readme dosyası ile açıklanmalıdır.
# Program işleyişi
Program çalıştığında ekrana programın tanıtım yazısı gelmeli.
o   Tanıtımın kullanıcı girişi ile kullanılabilmeli.
o   İstenirse yeni kullanıcı oluşturulabilmeli.
o   En az bir yönetici ve bir standart kullanıcı tipi olmalı.
o   Yönetici (admin) önceden belirli olmalı.
o   Her bir kullanıcı tipinin sistemdeki yetkileri ve gördükleri ekranlar farklı olmalı.
o   Kullanıcı hesapları ilgili kullanıcı tipine ait birer nesne olarak oluşturulmalı. Kullanıcı tipine göre özel işlemler bu kullanıcı sınıfının içinde fonksiyon olarak tanımlanmalı ve kodlama esnasında bu fonksiyon ile çağrılmalı.
Giriş yapıldıktan sonra yapılabilecek işlemler listelenmeli.
Yapılan tüm işlemlerin kaydı tutulmalı.
Kullanıcılar sistemden kendilerine özel raporlar alabilmeli.
Yöneticiler herhangi bir kullanıcıya ait işlem kaydını çıktı olarak alabilmeli.
Grup çalışması
Grup çalışması yapacakların aşağıdaki kriterlerin 2 kişilik bir grup için 2 tanesi 3 kişilik bir grup için 3 tanesini projesinde bulundurması gerekmektedir.
 Veri tabanı işlemlerini özel bir veri tabanı sınıfı üzerinden yapmak.
Sqlalchemy kütüphanesinin kullanmak.
API entegrasyonu ile gerçek zamanlı veriler kullanmak.
Veri tabanında One-to-One, One-to-Many ve Many-to-Many ilişkilerinin hepsi bulunmalı ve bu ilişkileri ifade edecek şeilde ER (Entity-Relationship) diagramı çizilmeli.
Soyut sınıflar, kapsülleme, çok biçimlilik, çoklu kalıtım gibi nesne yönelimli programlama yaklaşımlarının tamamı etkin şekilde kullanılmalı ve UML diagramları çizilmeli.
Görsel arayüz eklenmeli.

